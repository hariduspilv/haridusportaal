HTM haldusalas valdkondlike teemaportaalide äriprotsesside- ja kasutajakogemuse analüüs
Avakohtumise kokkuvõte
18.11.2016, kell 10.00–12.00

Osalejad:
Ander Tenno, Andrus Sarv, Kaire Tekku, Birgit Puik, [Egle Mätas](https://github.com/EgleM-TW), [Egle Vesk](https://github.com/eglevesk), [Katri Selg](https://github.com/katritrinidad);
Andres Ääremaa, [Erkki Jakobson](https://github.com/erkkijakobson), Hannes Alekand, Mihkel Kaevats, Vahur Parve, Evelin Kasenõmm. 
Koosolek viidi läbi kahes osas, millest esimene HTM ja HITSA  projektides ühiselt.

### I osa
Täitja tutvustas kahe projekti tiime:
* HTM haldusalas valdkondlike teemaportaalide äriprotsesside- ja kasutajakogemuse analüüsi projektis: kasutajakogemuse eksperdid Egle Vesk ja Katri Selg; ärianalüütikud Egle Mätas ja Andrus Sarv.
* HITSA koolide veebilehtede ja kasutajakogemuse ärianalüüsi projektis: kasutajakogemuse eksperdid Birgit Pulk ja Kaire Tekku; analüütik Andrus Sarv.
1. Andres Ääremaa andis ülevaate HTM haldusala infosüsteemide ja veebide hetkeolukorrast ja infotehnoloogia arenduse suundadest ja valdkonnas seatud eesmärkidest. 
Ülevaate käigus arutleti kahe projekti võimalikest koostöö aspektidest, näiteks sihtrühma vajaduste kaardistamisel intervjuude läbiviimisel koolide esindajatega.
Täpsustati, et viie portaali visioon on esialgne ja see võib analüüsi käigus muutuda. Analüüs põhineb kasutajate vajaduste selgitamisel. Analüüsi tulemusel peab selguma mh, milline info ja teenused tuuakse portaali.

Otsustati:

1. HTM valdkondlike teemaportaalide analüüsi fookus on haridusvaldkonnal ehk haridusportaalil (portaali nimi võib analüüsi tulemusel muutuda). Teised valdkonnad (teadusportaal, noorsoo portaal, keeleportaal ja arhiivi portaal) kaardistatakse üldisemal tasemel. 
Tellija soov on analüüsi tulemusel minna haridusportaaliga arendushankesse, milles on vajalik tervikpildist (kõikide portaalide kasutajate vajadustest) ülevaate omamine, kuid haridusportaali spetsifikatsioon on hanke tegemiseks piisava detailsusega ja arvestades skoopi, mis oleks realiseeritav ühe aastaga.
1. Kahe projekti tiimide ühised kohtumised toimuvad koos tellija esindajatega alates projekti käivitumise 2–3 nädalast iganädalaselt va pühadeperiood vastavalt projektiplaanile. Kohtumiste täpne aeg lepitakse kokku jooksvalt.

### II osa
Osalejad: Egle Mätas, Egle Vesk, Katri Selg, Andres Ääremaa, Erkki Jakobson, Hannes Alekand, Mihkel Kaevats.  
Täpsustati tegevuskava esimesi tegevusi ja lepiti kokku projekti töörühma (HTM-st Mihkel ja Erkki) iganädalased kohtumised neljapäeviti algusega kell 10 üldjuhul TW kontoris kuni 1,5 tundi (Egle M saadab kutsed kuni tegevuskavas pühadeni).
Ühiseks kiireks infovahetuseks kasutatakse [Slacki](https://hariduspilv.slack.com) (Erkki saadab kutsed).
Töötulemid lisatakse [Githubi](https://github.com/hariduspilv) (Erkki lisab TW tiimi liikmed).
